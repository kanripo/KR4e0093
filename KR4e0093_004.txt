# -*- mode: mandoku-view; -*-
#+TITLE: 忠靖集
#+DATE: 2015-08-25 00:19:28.174008
#+PROPERTY: ID KR4e0093
#+PROPERTY: BASEEDITION WYG    
#+PROPERTY: JUAN 卷四
<pb:KR4e0093_WYG_004-1a>¶
欽定四庫全書¶
　忠靖集巻四¶
　　　　　　　　　　　　明　夏原吉　撰¶
　　七言律詩¶
　　　永樂庚寅春扈從之北京臨淮道中口占¶
邊塵不起海波澄萬乘時巡出帝京燕子風清仙仗肅¶
杏花日煖繡旗明髙年首謁均頒帛良吏郊迎屢問名¶
鑾馭行將駐何處黄金臺畔舊王城¶
<pb:KR4e0093_WYG_004-1b>¶
　　　和胡學士冬至後六日扈從獵龍山同蹇尚書¶
　　　　諸公遊牛首山佛窟寺詩韻三首¶
山寺迢迢一徑微山中景趣世應稀花飛澗水驚魚躍¶
風引松雲伴鶴歸朝士來遊無俗駕老僧畱語總禪機¶
囘鞭還從鑾輿後滿路天香暗襲衣¶
　　　二¶
獵罷龍山日未斜更從佛窟訪烟霞半崖寒瀑如飛雪¶
幾樹霜楓似著花茶熟地爐煨榾柮雲畱禪榻䕶袈裟¶
<pb:KR4e0093_WYG_004-2a>¶
盤桓不盡登臨興並轡歸來浥露華¶
　　　三¶
曉從獵騎過禪闗蘿磴縈紆取次攀兠率巖深千古在¶
辟支佛去幾時還(山中有兠率巖乃/辟支佛修道之處)風幡影動空濛外¶
雲磬聲聞紫翠間借問清修林下士六時禮罷有餘閒¶
　　　題孔明像¶
當年髙遯草廬中誰識先生是臥龍昭烈特勤三顧禮¶
南夷頓服七擒功祇緣佐漢心逾切竟使吞吳恨莫窮¶
<pb:KR4e0093_WYG_004-2b>¶
今拜遺容千載下不堪吟望永安宮¶
　　　題赤壁圖¶
二客相從赤壁遊當時風景何悠悠山髙月小岸影斷¶
水落石出江聲流化鶴道士夢半夜聽簫嫠婦愁孤舟¶
吁嗟此樂不可復覽圖重為曹䐽羞¶
　　　謁三閭祠¶
先生見放事何如薪視椅桐梁棟樗忍使清心䝉濁垢¶
寧將忠骨葬江魚西風楚國情無限落日滄浪恨有餘¶
<pb:KR4e0093_WYG_004-3a>¶
我拜遺祠千古下摩挲石刻倍欷歔¶
　　　詠獸吻¶
非熊非虎亦非羆頭角生成藉坎離不向草茅誇氣象¶
直須廊廟著威儀昂昂飽厯風霜苦黙黙多承雨露滋¶
寄語飛飛諸燕雀好來相伴莫相疑¶
　　　問嫦娥¶
試將杯酒問嫦娥月殿迢迢路幾何玉斧修時誰斡運¶
金蟇食後孰揩磨明皇秋夜遊來否太白當年捉得麽¶
<pb:KR4e0093_WYG_004-3b>¶
我欲乘風攀桂子霓裳肯為舞婆娑¶
　　　嫦娥答¶
獨宿蟾宮春復秋雲泥相隔路悠悠晦明有數非蟇食¶
圓缺惟時豈斧修影捉水中人自醉象懸天上孰能遊¶
欲攀桂子觀仙舞須覓靈槎犯斗牛¶
　　　送禮部員外郎楊旭歸蜀省墓¶
京國長年振轡遊承恩今去省松楸上林鶯送春風酒¶
巫峽猿迎夜月舟題柱長卿真並駕登樓王粲更何愁¶
<pb:KR4e0093_WYG_004-4a>¶
孝思展罷霜翎健蚤挾天飈覲冕旒¶
　　　過太湖¶
滔滔綿亘五百里三萬六千餘頃寛衆瀆西來天設險¶
三江東注海飛湍影揺霜橘金千樹光浸寒蟾玉一丸¶
欲問陶朱在何處白鷗無語水瀰漫¶
　　　伴梅菊¶
毎羨寒梅獨擅名誰知黄菊也崢嶸籬邊牆角秋冬景¶
雪際霜餘金玉英晚節蹔違元亮約嵗寒同結老逋盟¶
<pb:KR4e0093_WYG_004-4b>¶
寄言松竹休相妒三友何妨四友并¶
　　　題陳希夷圖¶
聞説真人御九闗騎驢一笑便還山頭巾髙掛蒼松頂¶
足屐深藏翠巘間白石綠莎長日暝清風明月四時閒¶
吁嗟偽隱終南者何獨驅馳不憚煩¶
　　　挽禮部郎中黄鍾父遜翁(并序/)¶
　翁本况氏所生六嵗值兵闔門被害鞠於里人黄氏¶
　生二子黄乏嗣翁命一子繼其後即鍾焉餘一子歸¶
<pb:KR4e0093_WYG_004-5a>¶
　宗以承况氏之業¶
不欣榮利樂林泉嘉遯龍岡七十年夜月一壺花下酒¶
春風百畝隴頭田承家報國雙雛俊繼絶歸宗二姓全¶
豈謂清宵遼鶴語楚猿愁殺白楊烟¶
　　　慶少保戸部尚書黄宗豫尊翁八十八壽¶
人生七十古稀聞今喜先生近九旬雪鬢霜髯膺寵爵¶
雲林烟岫樂閒身達尊不讓香山老碩望宜聮洛社賓¶
他日繪圖修故事肯容樗朽厠簪紳¶
<pb:KR4e0093_WYG_004-5b>¶
　　　九日¶
去嵗今朝侍北堂今年此日寓閩鄉紫萸黄菊故園好¶
綠水青山客路長對酒不堪成獨酌吟詩聊用冩清狂¶
明晨喔喔雞聲發何處登車何處航¶
　　　登延平府明逺樓¶
危樓誰搆憲臺東偶得登臨最上重萬井炊烟朝雨後¶
四圍山色夕陽中窻紗掩映琅溪月簾幕飛揚劍浦風¶
安得時閒了公事重凭雕楯翫雲峯¶
<pb:KR4e0093_WYG_004-6a>¶
　　　擬福建鄉試¶
浩興摧人入建遊棘闈正爾集儒流虹霓氣吐三千字¶
奎璧光浮十二樓天下爭先㸔豹變榜中誰獨占鼇頭¶
殷勤文苑司衡者莫使祥麟後馬牛¶
　　　憩蘇州文正書院觀公所書伯夷頌碑¶
忠厚堂深客到稀時憑雕楯㸔穹碑銀鈎鐡畫中書字¶
玉振金聲吏部辭千古讀來千古懼萬年立處萬年竒¶
瀟瀟落日懷賢淚何獨襄陽石下垂¶
<pb:KR4e0093_WYG_004-6b>¶
　　　題荷峯雲隱圖¶
萬仭荷峯插漢青當年嘉遯若為情田園無限幽閑趣¶
車馬不聞來往聲半榻松風雲臥冷一溪蘿月釣絲輕¶
只今聖主求賢急林下安能老釣耕¶
　　　菊花枕¶
採得東籬半畝秋裝成一枕著牀頭芳心不管鴛鴦妒¶
清夢時憑蝴蝶遊絶域重明無足儗天孫七寶豈能儔¶
飲餘攜傍梅花臥玊鈿金錢眩醉眸¶
<pb:KR4e0093_WYG_004-7a>¶
　　　蘆花被¶
似絮如雲覆逺洲掃來拍拍入衾裯夜窻月映滿身雪¶
曉枕風生一夢秋蜀錦吳綾慙艷麗純綿氄毳讓輕柔¶
寄言翰苑風流客還有新詩肯换不¶
　　　𤣥兔¶
偷食嫦娥染鬢膏便披𤣥褐褪銀袍狡猊乍覩潛三窟¶
老鶴遥窺避九臯晝浴墨池增瑞色曉行雪地見秋毫¶
信知此物非常有贊詠惟慙句不髙¶
<pb:KR4e0093_WYG_004-7b>¶
　　　插花瓶¶
膽量洪深體態豐不親俗士與村翁金猊瑞鴨常相伴¶
淨几明窻賸見容渴至欲吞三峽水興來遍走百花叢¶
何當淨滌身心垢大士巖前究色空¶
　　　挽故文淵閣大學士胡公光大二首¶
黒頭染翰侍宸旒煜煜才華眷顧優豈謂藏舟移夜壑¶
遽令行轍避西州人間名著黄金榜天上文懸白玉樓¶
此日臨風歌楚些不堪嗚咽淚横流¶
<pb:KR4e0093_WYG_004-8a>¶
　　　二¶
候直曾占日影塼騎鯨今作月臺仙閣中遺像神如在¶
案上餘文墨尚鮮終始哀榮遭聖主邇遐弔酹走羣賢¶
諸郎更喜多英俊肯墜箕裘不世傳¶
　　　題尚書郁公心逺樓¶
不羨齊雲與摘星小樓數尺自經營琴書有趣天君泰¶
車馬無聲地位清翠剪松雲來几席香飄花雨度軒楹¶
南山况是多佳氣相對悠然萬境明¶
<pb:KR4e0093_WYG_004-8b>¶
　　　登武夷山¶
觀風偶入武夷行隨處登臨隨處情燒藥爐空無鶴守¶
讀書壇古有猿鳴峯雲隱隱三尖碧溪水盤盤九曲清¶
安得窮躋最髙頂相尋仙子問長生¶
　　　尤溪謁文公先生祠¶
尤溪一派自尼分毓秀儲精此降神攘斥異端扶正教¶
恢𢎞聖道淑斯民源頭活水通洙泗門地清風藹建閩¶
愧我疎庸生已晚謾瞻遺像薦新蘋¶
<pb:KR4e0093_WYG_004-9a>¶
　　　題呂員外棠岱岳春雲圖¶
岱嶽嵳峩聳碧空春來雲氣幾千重輪囷曉度天門外¶
縹緲時懸日觀東(天門日觀皆/岱嶽勝境)豈是無心閑出岫應知¶
有意欲從龍迢迢遊宦思親者何獨憑髙望不窮¶
　　　題京口醫者蔣彦恒思濟堂巻¶
思濟堂開古潤傍活人有術似長桑丹成龍虎藏金鼎¶
藥配君臣貯綵囊盛業今傳三世美髙名逺播兩京香¶
顧予潦倒霜侵鬢肯授仙家却老方¶
<pb:KR4e0093_WYG_004-9b>¶
　　　挽祝太僕孟獻¶
故鄉親友久飄零幸識先生在帝京氣宇軒昻髙北斗¶
詞源洋溢隘東瀛㸔花毎並春風轡話舊常同夜雨檠¶
豈意哲人天奪早屋梁落月漫傷情¶
　　　追悼故同寅秦郎中¶
君住闗西我住湘偶從京國共翺翔英英氣宇横霄漢¶
煜煜聲華振廟堂粉署夜談燈照雨金門曉覲帽飛霜¶
嗚呼顔色今何在落月蕭蕭滿屋梁¶
<pb:KR4e0093_WYG_004-10a>¶
　　　過采石¶
采石江頭夜艤舟攬衣乘興步江樓一天灝氣凝風露¶
萬頃寒波浸斗牛燒燭題詩陳往事倒囊沽酒滌新愁¶
錦袍學士知何在明月娟娟照古丘¶
　　　小孤山¶
我愛兹山異衆山峩峩獨峙海門闗匡廬逺度天風勁¶
巫峽潛通地脈寒上下客舟愁涉險往來鷗鳥喜餘閑¶
何時學得燃犀術下燭神龍萬丈間¶
<pb:KR4e0093_WYG_004-10b>¶
　　　鴈字¶
鬛鬛霜毫抺綠烟等閑畫破碧雲箋半真不草長空外¶
欲斷仍連落照邊體妙自殊沙上跡勢髙寧似酒中顛¶
恨無楮素如天濶寫出黄庭與世傳¶
　　　挽柳莊袁先生¶
先生蚤踐菊村蹤(乃翁號/菊村)學富才充氣宇雄滄海遇仙¶
傳異術金臺承詔謁重瞳(廷玉嘗遇僧號别古崖授以/風鑑之術洪武中詣金臺潛)¶
(邸上謁有重瞳/太平真主之語)奉祈禮寺恩榮渥解組鄞江壽考終愧¶
<pb:KR4e0093_WYG_004-11a>¶
我疎庸相見晩束芻聊酹栁莊風¶
　　　挽工部尚書宋公¶
黒髮為官到白頭英名偉績罕能侔兩乘驄馬登烏府¶
四轉清階立鳳樓晚節正期身殉國深宵豈謂壑移舟¶
遥遥旅櫬歸三峽江水無聲猿夜愁¶
　　　福寧縣次吳中書韻¶
金飈刮地雨初晴使者飛颿至海城寶劍光揺秋水碧¶
繡衣香壓瘴烟清既從閭井詢民瘼復向屯營問戍情¶
<pb:KR4e0093_WYG_004-11b>¶
地僻人淳無箇事但聞村老話昇平¶
　　　寄弟¶
一身為客寓神京兩弟隨親在楚城魚鴈常時傳别字¶
塤箎何日奏和聲願勤燈火寒窻業勿負箕裘先世名¶
嵗晚歸來姜被煖載歌棠棣話心情¶
　　　送參議李守中南歸養病¶
宦轍驅馳數十年今承優詔許南還黄堂粉署無新夢¶
綠水青山有舊緣扶老况存金鼎藥怡情猶剩白雲篇¶
<pb:KR4e0093_WYG_004-12a>¶
何時我亦辭塵鞅載酒尋君岳麓邊¶
　　　和冬官尚書黄公見寄詩韻¶
昔年杖節撫南夷瘴雨炎風肯憚危毎夜篝燈籌國事¶
隨時焚草畏人知蠻方已喜標銅柱漢殿重㸔賜玉枝¶
(漢武帝得西那國玉/枝以賜近臣年髙者)恨乏堅䂥付彞老為鐫德政去思¶
詩(黄公撫鎮交趾二十餘年蠻夷悦服其衰/老驛召還京俾復舊任故詩意上念云云)¶
　　　午日侍宴¶
橊雨初收午日晴九天開宴集簪纓森森劍珮環龍衮¶
<pb:KR4e0093_WYG_004-12b>¶
嫋嫋笙歌奏鹿鳴酒進黄封金瀲灧花簪烏帽翠輕盈¶
百僚感戴歡何極拜舞金鑾謝聖明¶
　　　永樂辛卯將用兵于沙漠二月大閲于北京城¶
　　　　東時翰林金侍講有詩因次其韻¶
羽書飛召四方兵百萬貔貅集帝城赫赫氣横魚麗陣¶
桓桓威稱虎賁名鑾輿曉閲霜凝葢鐵騎雲屯風颺旌¶
此去烽烟應盡掃薇垣長見泰堦平¶
　　　和胡學士扈從獵陽山詩韻¶
<pb:KR4e0093_WYG_004-13a>¶
陽山逺在上林東原隰勻勻獸所同萬乘時田親閱騎¶
六師曉從競腰弓霜飛玉盾連營白日照龍旂夾仗紅¶
較藝塲中誰最勝駕前英衞萬夫雄¶
　　　又次胡學士扈從獵武岡山詩韻¶
六龍曉駕不驚塵林壑先生草木春道上迎鑾田舍叟¶
輦前獻賦玉堂臣致禽自合三驅典愛物同推一視仁¶
賸喜太平多瑞應騶虞出後更麒麟¶
　　　兩䝉恩賜倭扇欣戴之餘賦此¶
<pb:KR4e0093_WYG_004-13b>¶
逺夷効職呈倭扇聖主覃恩賜侍臣捧處九霄紅日近¶
揮來一片白雲新蒲葵側足瞻餘影蟬雀甘心立後塵¶
蕩蕩皇風從此播炎氛清絶萬方春¶
　　　至日喜雪和胡祭酒韻¶
測候無煩六琯灰一陽已趂雪飛來龍墀耿耿銀鋪地¶
鳳闕稜稜玉甃臺柳絮漫從春後舞梅花喜共臘前開¶
殷勤館閣諸英俊好和新詩送酒杯¶
　　　元夜賜宴觀燈應制¶
<pb:KR4e0093_WYG_004-14a>¶
聖皇御極泰階平閶闔宏開夜散燈熖吐鼇峯星萬㸃¶
光揺鳳闕月三更千官縱翫班頻越百戲爭呈藝絶精¶
自愧疎庸何慶幸年年此夕荷恩榮¶
　　　午日賜觀擊毬射栁詩¶
奏罷南薫駕六龍從容閲武禁城東旌旗隱映花間日¶
鼓吹喧轟栁外風百歩葉穿弓滿月兩朋毬擊馬飛空¶
從臣忻覩呈歌頌吉日車攻詎比隆¶
　　　應制賦黄鸚鵡詩二首¶
<pb:KR4e0093_WYG_004-14b>¶
色正中央世所竒絳膺丹趾古尤稀逺乘花雨辭滇水¶
髙挹天香覲帝闈上苑金鶯難並侶碧霄黄鵠喜聮飛¶
信斯瑞物非徒致惟我皇仁被九圍¶
　　　二¶
皇仁廣被世雍熙南服祥禽貢玉墀菊羽煌煌金色燦¶
星眸炯炯碧光垂致身幸際千年運調舌能歌萬壽詞¶
好向丹山邀彩鳳銜圖共獻太平時¶
　　　送御史蔣暹乞假歸省金臺諸友詩圖贈餞¶
<pb:KR4e0093_WYG_004-15a>¶
客裏頻傳送客鐘豈知孱質已成翁狂歌強作江南調¶
薄餞聊隨薊北風柑熟洞庭人足到月明湘水夢誰同¶
凌雲健翮須時奮去去毋淹枳棘叢¶
　　　題人影¶
不言不語過平生步步相隨似有情長向燈前同靜坐¶
每於月下共閒行昨朝離去天將暝今日歸來雨又晴¶
最是行藏堪愛處顯身須要待時明¶
　¶
<pb:KR4e0093_WYG_004-15b>¶
　¶
　¶
　¶
　¶
　¶
　¶
　¶
　忠靖集巻四¶
